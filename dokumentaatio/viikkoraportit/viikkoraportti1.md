## Viikkoraportti 1

**Tuntimäärä**: ~8h


Tämän (puolen) viikon olen käyttänyt eri aihealueiden tutkimiseen ja aiheen valintaan. Tähän kului aika paljon aikaa, koska en ollut
pohtinut aihetta etukäteen. Huomasin kuitenkin, että kiinnostukseni nojasi pelien suuntaan. Peleistä valikoitui Connect Four, koska siitä
minulla on kivoja lapsuudenmuistoja ja en halunnut valita peliä jossa on liian monimutkainen strategia. Kaksinpelin algoritmi kun
pohjautuukin rekursioon, joka on ollut minulle haastava asia oppia. Haluan kuitenkin ymmärtää sen toimintaa paremmin, ja luulet että
pelin toteutus toimii hyvänä motivaattorina. 

Itse ohjelmaa en ole vielä aloittanut. Olen kuitenkin luonut git-projektin, linkittänyt sen githubiin ja asentanut poetryn ja
siihen liittyviä riippuvuuksia kuten pytest ja coverage joita tulen käyttämään testauksessa. Näihin olen hyödyntänyt ohjelmistotekniikan
kurssimateriaalia koska ne ovat tehty python-kielelle soveltuviksi. Ja tietenkin työstänyt määrittelydokumentin ja tämän viikkoraportin.
Gitin ja projektin alustamiseen meni paljon aikaa kun olen sellaista ainoastaan ohte kurssilla päässyt kertaalleen harjoittelemaan.

Sen jälkeen kun päädyin Connect Four-pelin valintaan, on suuri osa ajastani mennyt minimax- ja alpha-beta algoritmeihin perehtymiseen.
Nämä eivät olleet minulle tuttuja ennaltaan, vaikka muistelen, että minimax taidettiin antaa lyhyenä esimerkkinä Tirassa rekursiivisten algoritmien
yhteydessä.Olen lukenut Wikipediaa, katsonut youtube videoita ja selaillut muitakin sivustoja. Alan pikkuhiljaa hahmoittamaan, millä idealla
kyseiset algoritmit toimivat teoriassa. Pseudokoodeihin en ole vielä ehtinyt perehtyä.

Vaikka algoritmit hieman paremmin nyt hahmoittuvat, ovat ne kyllä minulle käytännön tasolla hyvin hämärässä. Nyt olen kuitenkin vasta erittäin
alkuvaiheessa, joten yritän olla stressaamatta liikaa epätietoisuuttani - kurssin yhtenä tarkoituksenahan oli opetella uutta. 

Ensi viikolla sitten yritän saada parempaa otetta pseudokoodeista ja miettiä ohjelman runkoa toteutuksen kannalta. Aloitan myös testien
luonnin ja varmistan että saan ne työkalut toimimaan. Olen vain tehnyt systemaattista testausta ohte-kurssilla joten tässä on hieman 
harjoittelua vielä. Katsotaan ehdinkö ensi viikolla, mutta olisi hyvä saada piakkoin jonkinlainen graafinen toteutus tehtyä joiden pohjalta
ohjelman ja algoritmien toimivuutta saisi kokeiltua. 

